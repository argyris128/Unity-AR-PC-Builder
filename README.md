# Ανάπτυξη εκπαιδευτικής εφαρμογής AR με

# χρήση Unity που αφορά την

# συντήρηση/επισκευή/εγκατάσταση H/Y

## 1 Εισαγωγή

Η εργασία αυτή έχει ως αντικείμενο την ανάπτυξη μίας εκπαιδευτικής εφαρμογής επαυξημένης
πραγματικότητας (Augmented Reality - AR) με τη χρήση της πλατφόρμας Unity. Η εφαρμογή
επικεντρώνεται στη διδασκαλία και εξάσκηση βασικών δεξιοτήτων που σχετίζονται με τη συναρμολόγηση
και τη συντήρηση ενός υπολογιστή.

Ο χρήστης μέσω της εφαρμογής καλείται να τοποθετήσει με σωστό τρόπο τα βασικά εξαρτήματα ενός
ηλεκτρονικού υπολογιστή, όπως το κουτί (πύργος), τη μητρική πλακέτα, τον επεξεργαστή, την ψύκτρα του
επεξεργαστή, τη μνήμη RAM, τον σκληρό δίσκο, το τροφοδοτικό και την κάρτα γραφικών. Παράλληλα,
εμφανίζονται πληροφορίες και οδηγίες για την ορθή λειτουργία, εγκατάσταση και χρήση των παραπάνω
εξαρτημάτων σε μορφή κειμένου και εικόνων.

Ο κύριος στόχος της εφαρμογής είναι να προσφέρει μια διαδραστική και εκπαιδευτική εμπειρία σε
μαθητές, σπουδαστές και ενδιαφερόμενους χρήστες που επιθυμούν να αποκτήσουν βασικές γνώσεις για
τη λειτουργία και την εγκατάσταση εξαρτημάτων Η/Υ. Μέσα από τη χρήση της τεχνολογίας AR,
επιτυγχάνεται καλύτερη κατανόηση της χωρικής τοποθέτησης των εξαρτημάτων καθώς και εμπέδωση των
βασικών αρχών συναρμολόγησης.

### 1.1 Γενική περιγραφή

Το σύστημα αναπτύσσεται ως μια εκπαιδευτική εφαρμογή επαυξημένης πραγματικότητας (AR) με χρήση
Unity και θα είναι διαθέσιμο μέσω γραφικής διεπαφής. Ο χρήστης θα μπορεί, μέσω φορητής συσκευής
(π.χ. κινητό ή tablet με κάμερα), να αλληλεπιδρά με τρισδιάστατα μοντέλα εξαρτημάτων ηλεκτρονικού
υπολογιστή και να τα τοποθετεί στη σωστή θέση μέσα στο εικονικό κουτί του υπολογιστή.

Το σύστημα έχει μόνο έναν χρήστη, τον μαθητή/φοιτητή. Η διεπαφή είναι σχεδιασμένη ώστε να είναι
εύχρηστη και φιλική προς τον χρήστη, με κύριο στόχο την εκμάθηση. Μέσω της AR τεχνολογίας,
επιτυγχάνεται η καλύτερη κατανόηση της δομής και λειτουργίας του ηλεκτρονικού υπολογιστή με άμεση
αλληλεπίδραση στο περιβάλλον του χρήστη.

### 1.2 Σκοπός συστήματος

Το λογισμικό του συστήματος που θα αναπτυχθεί θα εξυπηρετήσει τις ανάγκες εκπαίδευσης και πρακτικής
εξάσκησης στον τομέα της συναρμολόγησης και συντήρησης ηλεκτρονικών υπολογιστών. Μέσω του
συστήματος θα παρέχεται η δυνατότητα σε μαθητές, σπουδαστές και ενδιαφερόμενους χρήστες να
γνωρίσουν τα βασικά εξαρτήματα ενός Η/Υ, να κατανοήσουν τη λειτουργία τους και να εξασκηθούν στην
ορθή τοποθέτηση και συναρμολόγησή τους.

Ο σκοπός της εφαρμογής μπορεί να χωριστεί σε δύο κύρια μέρη:

- Εκπαιδευτικός: Να προσφέρει έναν εύχρηστο και διαδραστικό τρόπο εκμάθησης, που θα
    συνδυάζει τη θεωρητική γνώση με την πρακτική εξάσκηση.
- Πρακτικός: Να μειώσει το κόστος και τον κίνδυνο που συνεπάγεται η χρήση πραγματικού
    εξοπλισμού, προσφέροντας ταυτόχρονα ένα ασφαλές περιβάλλον μάθησης.


## 2 Βασικές Λειτουργίες και Τύποι Χρηστών

Τύπος Χρήστη:

- Μαθητής / Εκπαιδευόμενος: Ο μοναδικός χρήστης του συστήματος. Στόχος του είναι να μάθει και
    να εξασκηθεί στη διαδικασία συναρμολόγησης ενός ηλεκτρονικού υπολογιστή. Διαθέτει
    πρόσβαση στις βασικές λειτουργίες τοποθέτησης και εγκατάστασης εξαρτημάτων.

Βασικές Λειτουργίες του Συστήματος:

- Προβολή τρισδιάστατων μοντέλων εξαρτημάτων Η/Υ σε περιβάλλον επαυξημένης
    πραγματικότητας.
- Διαδραστική τοποθέτηση εξαρτημάτων στη σωστή θέση μέσα στον εικονικό πύργο.
- Παράλληλη καθοδήγηση και εκμάθηση του χρήστη με σημαντικές πληροφορίες για το κάθε
    εξάρτημα.

## 3 Απαιτήσεις

### 3.1 Λειτουργικές απαιτήσεις

- Εμφάνιση τρισδιάστατων μοντέλων στον πραγματικό χώρο με την τεχνολογία της επαυξημένης
    πραγματικότητας (AR).
- Διαδραστική τοποθέτηση των εξαρτημάτων στην σωστή θέση.
- Ύπαρξη αρκετών (βασικών) εξαρτημάτων για την συναρμολόγηση ενός λειτουργικού Η/Υ.
- Εκμάθηση χρήστη με πληροφορίες σχετικά με τα εξαρτήματα, τον τρόπο χρήσης τους, την
    λειτουργικότητά τους, τον τρόπο εγκατάστασής τους και την σημαντικότητά τους.
- Γρηγορότερη μέθοδος συναρμολόγησης με λιγότερη καθοδήγηση για επαλήθευση των γνώσεων.
- Δυνατότητα παράλειψης εγκατάστασης όποιων εξαρτημάτων επιθυμεί ο χρήστης.
- Υποστήριξη αγγλικής και ελληνικής γλώσσας.

### 3.2 Μη λειτουργικές απαιτήσεις

- Η εφαρμογή πρέπει να είναι συμβατή με κινητές συσκευές (smartphones/tablets) με κάμερα που
    υποστηρίζουν ARCore.
- Το περιβάλλον πρέπει να είναι εύχρηστο και φιλικό προς τον χρήστη, καθώς και η χρήση του
    ευχάριστη με προώθηση της εκπαίδευσης και της μόρφωσης.


## 4 Οθόνες της Εφαρμογής

### 4.1 Κεντρικό Μενού

Η αρχική οθόνη που βλέπει ο χρήστης όταν ανοίξει την εφαρμογή. Από εκεί, μπορεί να επιλέξει να
ξεκινήσει το κύριο παιχνίδι (Start), το ελεύθερο (Free Build), να κλείσει την εφαρμογή (Exit) ή να αλλάξει
γλώσσα (μεταξύ Ελληνικών και Αγγλικών).


### 4.2 Κύριο παιχνίδι

Το κύριο παιχνίδι είναι η οθόνη όπου ο χρήστης παίζει το κύριο κομμάτι της εφαρμογής. Εδώ μαθαίνει να
συναρμολογεί έναν Η/Υ με την καθοδήγηση του παιχνιδιού.


Ο χρήστης επιλέγει το κομμάτι που έχει σειρά να τοποθετηθεί από το μενού στο κάτω μέρος της οθόνης.
Το κομμάτι που χρειάζεται εμφανίζεται σε μήνυμα, όπως φαίνεται στην παρακάτω εικόνα.


Πριν την τοποθέτηση κάθε αντικειμένου εμφανίζονται σχετικές πληροφορίες για αυτό πάνω δεξιά
σε μορφή κειμένου και εικόνας. Ο χρήστης πατάει το κουμπί Continue/Συνέχεια όταν επιθυμεί να
προχωρήσει.


Πρώτα τοποθετούμε την μητρική πλακέτα. Όπως βλέπουμε στην παρακάτω εικόνα, για κάθε αντικείμενο
εμφανίζονται τα αντίστοιχα gestures για μετακίνηση ή περιστροφή. Επίσης εμφανίζεται ένα πράσινο
ενδεικτικό σημείο τοποθέτησης που αναβοσβήνει, για να ξέρει ο χρήστης που ακριβώς πρέπει να
τοποθετηθεί το αντικείμενο.


Η μητρική πλακέτα χρειάζεται να ασφαλιστεί πάνω στο κουτί με βίδες που μπαίνουν στις τρύπες που
διαθέτει η μητρική. Το βίδωμα γίνεται με κίνηση ενός δάκτυλου πάνω στο κινητό, προς τα δεξιά.


Μετά έχει σειρά ο επεξεργαστής του συστήματος. Πριν την τοποθέτησή του, απαραίτητο είναι το άνοιγμα
του μοχλού που τον ασφαλίζει στην μητρική, όπως φαίνεται στην παρακάτω εικόνα.


Ο επεξεργαστής εκτός από μετακίνηση πάνω στην μητρική, χρειάζεται και περιστροφή ώστε το ενδεικτικό
κίντρινο τριγωνάκι να βρίσκεται κάτω αριστερά, όπως και στην μητρική.


Αφού τοποθετηθεί και ασφαλιστεί με τον μοχλό ο επεξεργαστής, σειρά έχει η ψύκτρα του. Η ψύκτρα
ασφαλίζεται πάνω στην μητρική επίσης με βίδωμα, σε μορφή «χιαστή».


Έπειτα, σειρά έχουν οι μνήμες RAM. Οι RAM πρέπει να περιστραφούν ώστε να κοιτάνε στην σωστή
κατεύθυνση, δηλαδή η εγκοπή που έχουν να ταιρίαζει με την εγκοπή πάνω στην μητρική πλακέτα. Μετά
τοποθετούντε πάνω στην μητρική ακριβώς όπως και τα προηγούμενα εξαρτήματα.


Μετά μπαίνουν οι σκληροί δίσκοι. Για αυτούς, ο παίκτης πρέπει να μεταβεί στο πίσω μέρος του κουτιού,
όπου βρίσκονται οι θέσεις τους.


Μετά τους σκληρούς δίσκους, σειρά έχει το τροφοδοτικό. Αυτό πρέπει να ασφαλιστεί με βίδες όπως και η
μητρική πλακέτα, μετά την τοποθέτησή του.


Το τελευταίο εξάρτημα είναι η κάρτα γραφικών. Αυτή ασφαλίζεται με μία βίδα στο πλάι του κουτιού.


Το τελευταίο κομμάτι του κύριου παιχνιδιού είναι τα βασικά καλώδια που συνδέουν τα εξαρτήματα πάνω
στην μητρική πλακέτα. Ο χρήστης μπορεί να τα συνδέσει/αποσυνδέσει για να δει που μπαίνει το καθένα,
όπως φαίνεται στην παρακάτω εικόνα.


Όταν συνδέσει όλα τα καλώδια, έχει ολοκληρώσει πλέον τον υπολογιστή του και με το κουμπί
Finish/Τέλος επιστρέφει το κεντρικό μενού.


### 4.3 Ελεύθερο παιχνίδι

Το ελεύθερο παιχνίδι είναι η οθόνη όπου ο χρήστης μπορεί να πειραματιστεί με διαφορετικούς
υπολογιστές και να συναρμολογήσει έναν με λιγότερη καθοδήγηση. Μπορεί να επαληθεύσει τις γνώσεις
που έλαβε παίζοντας το κύριο παιχνίδι.


Σε αυτό το παιχνίδι, ο χρήστης μπορεί να παραλείψει όποια σενάρια επιθυμεί με το κουμπί
Skip/Παράλειψη. Όταν τελειώσει την συναρμολόγηση του υπολογιστή, με το κουμπί Finish/Τέλος
επιστρέφει στο κεντρικό μενού.


### 4.4 Ρυθμίσεις

Οι ρυθμίσεις εμφανίζονται πατώντας το γρανάζι μέσα από ένα από τα δύο παιχνίδια. Από εκεί ο χρήστης
μπορεί να τα επιστρέψει στο αρχικό μενού ή να αλλάξει την γλώσσα ενώ παράλληλα παίζει το παιχνίδι.


## 5 Σχεδίαση και Μοντελοποίηση

Η ανάπτυξη της εφαρμογής πραγματοποιήθηκε με το Unity Engine, αξιοποιώντας το AR Foundation ως
βιβλιοθήκη για τη δημιουργία επαυξημένης πραγματικότητας, με υποστήριξη ARCore (Android).

### 5.1 Υποσυστήματα Εφαρμογής

- Υποσύστημα Εντοπισμού και Παρακολούθησης (Tracking Subsystem): Υπεύθυνο για την
    αναγνώριση του περιβάλλοντος μέσω της κάμερας της συσκευής (plane detection, anchors).
- Υποσύστημα Τρισδιάστατων Μοντέλων: Περιλαμβάνει τα 3D αντικείμενα (π.χ. κουτί υπολογιστή,
    μητρική, RAM, GPU) σε μορφή .fbx ή .obj, βελτιστοποιημένα για κινητές συσκευές.
- Υποσύστημα Διεπαφής Χρήστη (UI): Οθόνες μενού, οδηγίες συναρμολόγησης, ανατροφοδότηση.
    Υλοποιήθηκε με Canvas UI της Unity σε συνδυασμό με AR overlay.
- Υποσύστημα Αλληλεπίδρασης: Επιτρέπει στον χρήστη να μετακινεί, να περιστρέφει και να
    τοποθετεί σωστά τα εξαρτήματα πάνω στο εικονικό case. Περιλαμβάνει scripts σε **C#** με χρήση
    gestures (tap, drag, pinch).

### 5.2 Σχεδιαστικές Αποφάσεις

- Η πλατφόρμα ανάπτυξης επιλέχθηκε να είναι η Unity λόγω της ευρείας υποστήριξης AR (AR
    Foundation, ARCore, ARKit).
- Η τρισδιάστατη απεικόνιση των εξαρτημάτων γίνεται με 3D μοντέλα χαμηλής πολυπλοκότητας
    (low poly) ώστε να εξασφαλίζεται η απόδοση σε φορητές συσκευές.
- Το UI σχεδιάστηκε ώστε να είναι απλό, με εικόνες και οπτική καθοδήγηση, περιορίζοντας την
    ανάγκη εκτεταμένου κειμένου.
- Το UI σχεδιάστηκε ώστε να μπορεί να λειτουργεί ταυτόχρονα με AR στοιχεία (π.χ. εμφανίζονται
    επεξηγήσεις με world space canvases πάνω από τα εξαρτήματα).
- Χρησιμοποιήθηκε Physics Engine της Unity μόνο για βασικούς ελέγχους τοποθέτησης (colliders)
    και όχι για πλήρη φυσική προσομοίωση, ώστε να αποφεύγονται επιβαρύνσεις στην απόδοση.

### 5.3 Επεκτασιμότητα

- Η αρχιτεκτονική επιτρέπει στο μέλλον να προστεθούν περισσότερα σενάρια συναρμολόγησης και
    εναλλακτικά εξαρήματα, χάρις την χρήση του Goal Manager script της Unity.

## 6 Αρχιτεκτονική του Συστήματος και Εργαλεία

Η εφαρμογή σχεδιάστηκε με αρχιτεκτονική client-side AR εφαρμογής, με όλα τα βασικά υποσυστήματα
(rendering, αλληλεπίδραση, αξιολόγηση) να εκτελούνται τοπικά στη συσκευή του χρήστη. Η επικοινωνία
μεταξύ των υποσυστημάτων επιτυγχάνεται μέσω του Unity GameObject–Component model και scripts σε
C#.

### 6.1 Environment setup and deployment

- Αναπτυξιακό Περιβάλλον (IDE): Unity Editor έκδοση 6
- Γλώσσα Προγραμματισμού: C#
- Συσκευές Δοκιμών: Κινητό Android με υποστήριξη ARCore
- Deployment: Εξαγωγή αρχείου APK στο κινητό


### 6.2 Τεχνολογίες/frameworks used

- Unity Engine: Κεντρικό εργαλείο ανάπτυξης της εφαρμογής.
- AR Foundation: Framework της Unity για ανάπτυξη cross-platform AR εφαρμογών.
- ARCore (Google): Υποστηρικτικό SDK για εντοπισμό επιφανειών και τοποθέτηση αντικειμένων στο
    φυσικό περιβάλλον.
- Unity UI System (Canvas, TextMeshPro): Για την ανάπτυξη του γραφικού περιβάλλοντος και την
    παρουσίαση οδηγιών στον χρήστη.

## 7 Οδηγίες Χρήσεως του Συστήματος

### 7.1 Εγκατάσταση εφαρμογής

- Ο χρήστης εγκαθιστά την εφαρμογή στη φορητή συσκευή (Android).
- O χρήστης εγκαθιστά επίσης την εφαρμογή “Google Play Services for AR” από το Google Play
    (εφόσον το υποστηρίζει το μοντέλο του κινητού και η έκδοση Android).
- Κατά την πρώτη εκκίνηση ζητείται άδεια πρόσβασης στην κάμερα και στους αισθητήρες κίνησης.

### 7.2 Κεντρικό μενού

Από το κεντρικό μενού ο χρήστης μπορεί να επιλέξει:

- Έναρξη Κύριου Παιχνιδιού (Start/Παίξε)
- Έναρξη Ελεύθερου Παιχνιδιού (Free Build/Ελεύθερο)
- Έξοδος από την εφαρμογή (Exit/Έξοδος)
- Αλλαγή γλώσσας (English/Ελληνικά)

### 7.3 Κύριο παιχνίδι

- Ο χρήστης ξεκινάει το κύριο παιχνίδι.
- Εκεί εμφανίζονται μηνύματα και οπτικές ενδείξεις για τα βήματα που πρέπει να ακολουθήσει ο
    χρήστης.
- Ο χρήστης καλείται να ακολουθήσει τα σενάρια συναρμολόγησεις και να διαβάσει τις σχετικές
    πληροφορίες που εμφανίζονται παράλληλα.
- Μετά το πέρας των σεναρίων, ο χρήστης επιστρέφει στο κεντρικό μενού.

### 7.4 Ελεύθερο παιχνίδι

- Ο χρήστης έχει τη δυνατότητα να επιλέξει ανάμεσα σε διαφορετικούς υπολογιστές που επιθυμεί
    να συναρμολογήσει.
- Ο χρήστης μετά καλείται να συναρμολογήσει τον επιλεγμένο Η/Υ με περιορισμένη καθοδήγηση
    και με την δυνατότητα να παραλείψει όποια σενάρια επιθυμεί, πατώντας το κουμπί
    Skip/Παράλεψη.


## 8 Επίλογος

Η ανάπτυξη της εφαρμογής επαυξημένης πραγματικότητας για τη συναρμολόγηση και συντήρηση
υπολογιστών μου έδειξε ότι η τεχνολογία AR μπορεί να χρησιμοποιηθεί ως ένα δυνατό εργαλείο
εκπαίδευσης με πολλές προοπτικές. Μέσω της Unity και του AR Foundation υλοποιήθηκε μια εφαρμογή
που προσφέρει διαδραστική και ευχάριστη μάθηση, επιτρέποντας στον χρήστη να εξασκηθεί στην
τοποθέτηση εξαρτημάτων χωρίς τον κίνδυνο φθοράς πραγματικού εξοπλισμού.

Η εφαρμογή επιτυγχάνει τον αρχικό στόχο της, δηλαδή την παροχή ενός εκπαιδευτικού περιβάλλοντος AR
για τη συναρμολόγηση υπολογιστή, και μπορεί να αξιοποιηθεί σε εκπαιδευτικά πλαίσια (π.χ. ΙΕΚ,
εργαστήρια πληροφορικής) ως συμπληρωματικό εργαλείο διδασκαλίας. Μειώνει το κόστος εκπαίδευσης,
καθώς δεν απαιτείται φυσικός εξοπλισμός για κάθε μαθητή, καθώς και διευκολύνει την εξ αποστάσεως
εκπαίδευση, δίνοντας πρόσβαση σε πρακτική εξάσκηση μέσω φορητής συσκευής.

Όσον αφορά τις αδυναμίες, το AR tracking εξαρτάται από τις συνθήκες φωτισμού και το είδος της
επιφάνειας, κάτι που μπορεί να επηρεάσει την εμπειρία χρήσης. Επίσης, η εφαρμογή περιορίστηκε σε
βασικά εξαρτήματα υπολογιστή και απλή διαδικασία συναρμολόγησης. Υπάρχει όμως η δυνατότητα
επέκτασης χρησιμοποιώντας περισσότερα και πιο περίπλοκα εξαρτήματα και καλώδια, την προσθήκη
λειτουργίας πολλών χρηστών (multiplayer) ή ακόμα και την χρήση άλλων τεχνολογιών όπως το VR (Virtual
Reality).
